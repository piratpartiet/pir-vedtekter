<style type="text/css"><!--
@page { margin: 0.79in } 		P { margin-bottom: 0.08in }
--></style><span style="font-size: large;" size="4"><b>Piratpartiets vedtekter.</b></span>

Pr 2. februar 2014

&nbsp;

<b>§1 Navn</b>

Partiets navn er Piratpartiet

<b>§2 Formål</b>
<div>

Piratpartiet er et digitalt-teknologisk blokkuavhengig parti som står for styrket personvern, reform av opphavsrett og patenter, breddedemokrati, fri ikke-kommersiell fildeling, lovfestet nettnøytralitet, individets rettigheter, og digital modernisering av Norge med sterkere satsning på teknologi, innovasjon og vitenskap.

Det er videre partiets formål å øke interessen for politikk basert på demokratiske grunnholdninger og å virke for å få flest mulig medlemmer valgt inn i landets representative organer.

</div>
<b>§3 <b>Partiets stiftelse og program</b>
</b>
<div>

<strong>3.1</strong> Piratpartiet ble stiftet 28. juni 2012 som Foreningen Piratene, og registrert i partiregisteret 16. desember 2012. Piratpartiets kjerneprogram og den internasjonale priratkodeksen ligger alltid til grunn når politikk vedtas. Fylkes- og lokalpartier har kun mulighet til å vedta politikk med utelukkende lokale konsekvenser. All politikk skal vedtas gjennom transparente og breddedemokratiske prosesser der alle stemmeberettigede medlemmer har mulighet til å delta.

<strong>3.2</strong> Kjerneprogrammet revideres når foregående landsmøte har bestemt det og nedsatt programkomité for dette formålet. Ved endring av kjerneprogrammet blir det brukt vanlig flertall underveis i behandlingen, men programmet som helhet skal vedtas med 2/3 flertall. Valgprogrammet revideres av landsmøtet de årene det er stortingsvalg. Foregående landsmøte velger programkomité. Valgprogrammet og andre delprogram skal være innen rammene av kjerneprogrammet og vedtas med vanlig flertall.

<strong>3.3</strong> Piratpartiet er medlem av det europeiske piratpartiet (European Pirate Party) og det internasjonale piratpartiet (Pirate Parties International). Piratpartiets vedtekter og valgprogram kan ikke stride mot European Pirate Party eller Pirate Parties Internationals vedtekter eller manifester. Piratpartiet har stemmerett, forslagsrett og talerett i de to paraplypartiene. Piratpartiets team for internasjonal koordinasjon er ansvarlig for at medlemmene i PIR er informert om og har stemt over saker som angår PP-EU og PPI, og må følge medlemmenes avstemte mening i møte med disse.

<strong>§4 Medlemskap</strong>

</div>
Som medlem regnes alle innmeldte fysiske personer som deler vårt politiske grunnsyn, og som ikke har tillitsverv i andre partier. Medlemskap regnes fra det tidspunkt man skriftlig har meldt seg inn. Medlemsrettigheter oppnås straks kontingent er betalt. Kontingentens størrelse fastsettes av styret. Medlemskap oppnås bare i ett lokallag, og man kan bare være med på behandling av og avstemning over samme sak i ett lokallag. Det enkelte medlem velger selv hvilket lokallag man vil være aktiv i.

<b>§5 Landsmøtet</b>

Partiets øverste myndighet er landsmøtet, som avholdes hvert år innen utgangen av mars måned. Alle medlemmer har adgang til landsmøtet med talerett. Medlemmer har stemmerett på landsmøtet, hvis de har vært medlemmer i minst 30 dager før landsmøtets siste dag. Beslutninger på landsmøtet treffes med alminnelig stemmeflertall, med mindre annet er bestemt i disse vedtektene. Landsmøtet avholdes såvidt mulig elektronisk, supplert med en sistedag som avholdes fysisk. Styret fastsetter nærmere regler for den elektroniske del av landsmøtet som skal inkludere bruk av digitale beslutningsverktøy, og digitale avstemninger i landsmøteperioden. Styret innkaller alle medlemmer til landsmøtet minst 14 dager før landsmøtets avholdelse via elektronisk post samt ved oppslag på partiets forum og nettside. Piratpartiets partiorganer kan ikke instruere folkevalgte som er innvalgt for Piratpartiet utover det program de er valgt på. Dersom det er punkter i et partiprogram en folkevalgt av samvittighetsgrunner ikke kan følge, så er den folkevalgte forpliktet til å informere vedtaksorganet om dette uten opphold. Dagsorden for ordinært landsmøte skal som minimum inneholde følgende punkter:
<div>
<ol>
	<li>Valg av møteleder.</li>
	<li>Godkjennelse av innkalling til landsmøtet og det praktiske arrangement rundt den elektroniske delen av landsmøtet.</li>
	<li>Leders beretning.</li>
	<li>Foreleggelse av revidert årsrapport.</li>
	<li>Valg av styre som følger:</li>
	<li>Valg av leder/kaptein.</li>
	<li>Valg av 1. nestleder/styrmann</li>
	<li>Valg av 2. nestleder/styrmann</li>
	<li>Valg av internasjonal koordinator</li>
	<li>Valg av kasserer</li>
	<li>Valg av representant fra Unge Pirater</li>
	<li>Valg av 1 øvrig styremedlem</li>
	<li>Valg av revisor.</li>
	<li>Politisk debatt.</li>
</ol>
Forslag som ønskes behandlet på ordinært landsmøte kan fremsettes av ethvert medlem som har stemmerett på landsmøtet, og skal være sendt til styret senest 3 uker før landsmøtet holdes.

<b>§6 Ekstraordinært landsmøte</b>

</div>
<div>

Det kan ved behov avholdes ekstraordinære landsmøter. Styret kan beslutte å innkalle til ekstraordinært landsmøte med ordinært flertall.

Styret skal med minst 3 ukers varsel innkalle til ekstraordinært landsmøte, hvis 20% av medlemmene skriftlig anmoder styret om dette eller hvis minst halvparten av fylkesstyrene krever det. Ekstraordinært landsmøte kan bare behandle den eller de saker som er angitt i innkallingen til møtet.

<b>§7 Styret</b>

</div>
Styret utgjør partiets ledelse og består av leder (i dagligtale omtalt som kaptein), to nestledere (i dagligtale omtalt som styrmann) som velges henholdsvis annethvert år, samt kasserer, internasjonal koordinator, en representant og et øvrig medlem som velges direkte på landsmøtet for en periode på 2 år. Leder og nestledere velges annethvert år. Styret fastsetter selv sin forretningsorden, men styret holder møte med maksimum 2 måneders mellomrom og ellers når et styremedlem innkaller med 7 dagers varsel. Ved behov kan styreleder innkalle til hastemøte med 24 timers varsel. Ved hastemøter gjelder normale regler for vedtaksdyktighet. Styremøter skal avholdes fysisk så langt mulig, men skal suppleres med digital tilstedeværelse for de styremedlemmer som foretrekker dette for det enkelte møte. Styret er beslutningsdyktig når minimum 2/3 av styret er til stede, og styrets beslutninger treffes ved alminnelig flertall. Med stemmelikhet er styreleders stemme utslagsgivende. Partiets styre etter enhetsregisterloven har myndighet som partiets utøvende styre etter partiloven.

<strong>§8 Ungdoms- og studentorganisasjoner</strong>
<div>

Unge Pirater er Piratpartiets ungdomsparti, og Piratstudentene er Piratpartiets studentorganisasjon

<b>§9 Tegning og prokura</b>

</div>
Partiet tegnes av styreleder og et styremedlem sammen. Styret kan meddele prokura.

<strong>§10 Eksklusjon og suspensjon</strong>
<div>

Hvis et medlem motarbeider partiets kjerneprogram, piratkodeksen, Piratpartiets vedtatte politikk eller partiets valgte tillitsfolk, kan medlemmet ekskluderes såfremt 2/3 av medlemmene i stemmer for. Lokallag og/eller fylkeslag der den som foreslås ekskludert er medlem, sentralstyret eller Piratpartiets landsmøter kan vedta å ekskludere medlemmer. Beslutningen om eksklusjon skal sendes til vedkommende medlem og med opplysning om at eksklusjonen har øyeblikkelig virkning. Dette kan skje med elektronisk post. Et ekskludert medlem kan kreve at eksklusjonen forelegges neste landsmøte. Det ekskluderte medlem har adgang til landsmøtets behandling av eksklusjonen, og har her talerett. Landsmøtet kan treffe beslutning om at eksklusjonen oppheves.

<strong>10.1</strong> Medlemmer som åpenbart motarbeider partiets grunnleggende prinsipper, grovt bryter vedtektene eller som handler på en slik måte at det grovt kan skade partiets omdømme, kan suspenderes/ekskluderes fra partiet. Det samme gjelder partimedlemmer som stiller til valg på lister som konkurrerer med Piratpartiets lister. Suspensjonen gjelder frem til første landsmøtet.

<strong>10.2</strong> Forslag om suspensjon/eksklusjon kan fremmes enten av et lokallag, et fylkesstyre, av sentralstyret eller av et landsmøte. Forslag om suspensjon/eksklusjon sendes til landsmøtet for uttalelse.

<strong>10.3</strong> Endelig vedtak fattes av landsmøtet. Vedtak om eksklusjon krever 3/4 flertall.

<strong>10.4</strong> Sentralstyret har myndighet til å suspendere medlemmer av partiet med umiddelbar virkning. En slik avgjørelse krever minimum 2/3 flertall i sentralstyret, og vedtaket må bekreftes med 2/3 flertall ved påfølgende landsmøte.

<b>§11 Vedtektsendringer</b>

</div>
Forslag til vedtektsendringer må være mottatt av styret minst 3 uker før landsmøtet. Vedtektsendringer besluttes av landsmøtet med kvalifisert flertall og trer i kraft straks landsmøtet er hevet.

<strong>§12 Fylkes- og lokallag</strong>
<div>

<strong>12.1</strong> Et lag må bestå av minst tre medlemmer og følge partiets vedtekter. Laget skal ha egne vedtekter som ikke er i konflikt med partiets vedtekter. Hvis ikke egne vedtekter er fastsatt gjelder partiets standardvedtekter for lokal- og fylkeslag. Skriftlig melding om etablering av lag må sendes sekretariatet. Meldingen skal være underskrevet av deltakerne på møtet.

<strong>12.2</strong> Under Oslo fylkeslag kan det etableres bydelslag med rettigheter som lokallag.

<strong>12.3</strong> Laget skal ha et styre på minst tre medlemmer. Styret skal ha leder/kaptein, nestleder/styrmann og kasserer.

<strong>12.4</strong> Laget plikter å avholde årsmøte med valg innen utgangen av mai måned. Stemmerett i laget har de som har betalt medlemskontingent til Piratpartiet inneværende og foregående år og som er over 16 år. Fylkesstyret kan med 2/3 flertall vedta å innvilge medlemmer som kun har betalt kontingent inneværende år stemmerett når et nytt lokallag skal etableres, gjeldene fra og med stiftelsesdagen for lokallaget og ett år fram i tid. Årsmelding for laget, revidert regnskap og melding om valg av styre skal sendes sentralstyret og for lokallagenes del fylkesstyret.

<strong>12.5</strong> Lokal- og fylkeslag skal jobbe for å stille lister ved valg, både for å synliggjøre Piratpartiet som politisk alternativ og for å sikre økonomien til lagene.

<strong>12.6</strong> For at et lag skal opprettholde sine rettigheter i partiet må formelle og økonomiske forpliktelser for foregående år være oppgjort innen 1 måned før landsmøtets første dag. Landsmøtet kan med 2/3 flertall gjør unntak fra denne vedtekten.

<strong>12.7</strong> Ved nedlegging eller opphør av et lag tilfaller lagets midler Piratpartiet sentralt.

<strong>§ 13 Politisk prosess for Piratpartiet</strong>

<strong>13.1</strong> Generelt om politisk prosess

</div>
<div>
<div>

Den politiske prosessen i Piratpartiet skal ta utgangspunkt i anonyme valideringer. Et forslag eller vedtak skal først gjennom en førstevalidering hvor et gitt antall tilfeldige pirater får en melding om å vurdere et forslag eller vedtak. Det kreves at en gitt fraksjon svarer innen en tidsfrist og om dette ikke skjer, får et gitt antall nye pirater en melding og slik fortsetter prosessen til antall svar har nådd den gitte fraksjonen.

Etter førstevalideringen skal saken være offentlig tilgjengelig i en gitt tidsperiode før man kan fremme forslaget eller vedtaket videre til andrevalidering. En andrevalidering fungerer som en førstevalidering, bare at et større antall pirater er involvert. Endelig beslutningsmetode må være spesifisert i forsalget.

Det skal være mulig å digitalt abonnere på forslag fra begge valideringsnivåer. Parametere for politisk prosess er beskrevet i §13.4.

<strong>13.2</strong> Lokalpolitisk prosess

<strong>13.2.1</strong> Prosess for lokalpolitiske saker oppe til vurdering i lokalpolitisk organ.

Eksterne saker som er oppe til vurdering i et lokalpolitisk organ der Piratpartiet har en representant, må representanten ha en innstilling til. En valgt representant fra Piratpartiet i et lokalpolitisk organ skal i slike saker ta standpunkt til hvilken innstilling han kommer til å ha i tråd med piratpolitikk, dette skal førstevalideres. Passer innstillingen førstevalideringen, skal innstillingen være offentlig tilgjengelig i en gitt periode slik at man kan komme med innsigelser, alle innsigelser skal være offentlige med fullt navn. Programbande skal også informeres om at representantens innstilling er validert.

<strong>13.2.2</strong> Prosess for lokalpolitiske saker fremmet av Piratpartiet

Forslaget skal gjennom en prosess jf. §13.1

<strong>13.3</strong> Prosess for nasjonalpolitiske saker

Forslaget skal gjennom en prosess jf. §13.1

<strong>13.4</strong> Parametere for politisk prosess

Ved en førstevalidering skal 20 tilfeldige pirater få en melding om å vurdere et forslag, vedtak eller innstilling. Det kreves at 5 av 20 av disse tilfeldige piratene må ha gitt en innstilling innen en tidsfrist på 3 døgn. Om dette ikke skjer skal 10 nye tilfeldige pirater få en melding hvert påløpende døgn inntil 5 har gitt sin innstilling. Det kreves at 5 av 5 tilbakemeldinger godkjenner forslaget.

</div>
<div>

Etter førstevalidering skal forslaget være offentlig tilgjengelig i 5 døgn før saken kan fremmes til andrevalidering. For innstillinger som angår eksterne lokalpolitiske forslag skal forslaget være førtevalidert og offentlig tilgjengelig i minst 3 døgn før innstillingen blir bærekraftig.

Ved en andrevalidering skal 100 tilfeldige pirater få en melding om å vurdere et forslag, vedtak eller innstilling. Det kreves at 25 av 100 av disse tilfeldige piratene må ha gitt en innstilling innen 3 døgn. Om dette ikke skjer skal 20 nye tilfeldige pirater få en melding hvert påløpende døgn inntil 25 har gitt tilbakemelding. Det kreves at 20 av 25 tilbakemeldinger godkjenner forslaget.

</div>
</div>
&nbsp;

&nbsp;
